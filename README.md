# TeaLearn

Aplikacja TeaLearn jest programem wspomagającym naukę języka angielskiego. Program umożliwia
naukę oraz weryfikację już posiadanej wiedzy. Użytkownik w ramach pakietu otrzymuje wstępną
bazę zadań o zróżnicowanym typie oraz stopniu trudności z możliwością rozbudowy.

Program umożliwia uruchomienie trzech trybów pracy:
 - Test - tryb testowania wiedzy, wyświetla serię pytań, a następnie liczbę uzyskanych za nie
punktów, liczba punktów może różnić się w zależności od trudności pytania. Po zakończeniu testu użytkownik ma możliwość podglądu podsumowania z listą poprawnych i błędnych odpowiedzi,
 - Trening - tryb nauki, po odpowiedzeniu na pytanie wyświetla się informacja o poprawności
odpowiedzi, a w przypadku błędnej odpowiedzi - również odpowiedź prawidłowa,
 - Nauka - tryb nauki, po odpowiedzeniu na pytanie wyświetla się informacja o poprawności
odpowiedzi, w przypadku błędnej odpowiedzi nie jest wyświetlana odpowiedź poprawna.

W ramach każdego trybu pracy użytkownik ma do dyspozycji sześć rodzajów zadań:
 - Quiz - zadania typu zamkniętego z możliwością wskazania jednej spośród 2 do 5 opcji,
 - Tłumaczenie z angielskiego na polski - zadania typu otwartego, gdzie użytkownik sam musi
podać polskie tłumaczenie angielskiego słowa,
 - Tłumaczenie z polskiego na angielski - zadania typu otwartego, gdzie użytkownik sam musi
podać angielskie tłumaczenie polskiego słowa,
 - Tłumaczenie - mieszany - zadania typu otwartego, gdzie użytkownik sam musi podać
tłumaczenie słowa, możliwe tłumaczenie w obie strony PL->EN i EN->PL,
 - Mieszany - w tym trybie możliwe jest otrzymanie każdego z wyżej opisanych typów zadań w
losowej kolejności,
 - Mieszany z rosnącym poziomem trudności - użytkownik otrzymuje zadania wszystkich wyżej
wymienionych typów w poniższej kolejności:
    - zamknięte z 2 odpowiedziami do wyboru,
    - zamknięte z 3 odpowiedziami do wyboru,
    - zamknięte z 4 odpowiedziami do wyboru,
    - zamknięte z 5 odpowiedziami do wyboru,
    - tłumaczenie z angielskiego na polski,
    - tłumaczenie z polskiego na angielski.

Użytkownik ma również możliwość wyłączenia i włączenia muzyki w tle, oraz wyboru liczby zadań
wchodzących w skład pojedynczej serii w trybie testu i dodania nowych pytań do bazy.
