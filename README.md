# Narwiański Zakątek

Jest to aplikacja umożliwiająca zarządzanie gospodarstwem agroturystycznym. Jej użytkownicy podzieleni zostali na trzy podstawowe grupy: zwykli użytkownicy, pracownicy i administratorzy. Każda z tych grup otrzymała odrębny zakres praw dostępu, zależny od zakresu dostępnych do wykonania czynności.

## Zwykli użytkownicy

Zwykły użytkownik bez zalogowania do systemu otrzymał jedynie możliwość zapoznania się z ofertą gospodarstwa i opublikowanymi przez gospodarstwo aktualnościami. Po utworzeniu konta i zalogowaniu do systemu zakres jego możliwości rozszerza się jednak o możliwość podglądu i edycji swoich danych osobowych, hasła i adresu e-mail oraz aktywacji uwierzytelniania dwuskładnikowego i logowania z wykorzystaniem konta zewnętrznego, utworzonego wcześniej na jednej z platform: Facebook, Google lub Microsoft. Użytkownik otrzymał również dostęp do bezpiecznego sposobu zmiany zapomnianego hasła i logowania przy użyciu kodu odzyskiwania w przypadku utraty dostępu do skonfigurowanej aplikacji uwierzytelniania dwuskładnikowego. Ponadto, aplikacja umożliwia zarezerwowanie przez użytkownika wizyty w gospodarstwie, przeglądanie własnych rezerwacji wraz z ich szczegółami, anulowanie rezerwacji przed jej rozpoczęciem oraz wystawienie oceny z pisemnym uzasadnieniem po zakończeniu pobytu.

## Pracownicy

Użytkownik z prawami pracownika otrzymał możliwość wykonania wszystkich czynności dostępnych dla zwykłego użytkownika. Ponadto zostały one rozszerzone o prawa do podglądu, edycji i usuwania pokoi dostępnych do rezerwacji i wpisów na liście aktualności oraz edycji opisów dotyczących gospodarstwa. Pracownik został również uprawniony do dostępu do listy wszystkich rezerwacji z możliwością podglądu szczegółów rezerwacji i anulowania jej w nagłym wypadku.

## Administratorzy

Administratorzy systemu, oprócz funkcjonalności dostępnych dla pracownika, uzyskali również dostęp do podglądu listy zarejestrowanych użytkowników oraz możliwość wysyłania powiadomień i ostrzeżeń poszczególnym użytkownikom, zmiany uprawnień poszczególnych użytkowników i blokowania kont użytkowników działających na szkodę gospodarstwa.
